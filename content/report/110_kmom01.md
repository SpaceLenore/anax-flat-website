Kmom01
===============================

Jag har använt ramverk för webbutveckling i en mindre skala förr. Det har endast varit ramverk för front-end utveckling däribland bootstrap.

Jag kände igen delar av de nya verktygen vi installerade i den nya labbmiljön. Make har jag använt när jag har installerat program förut. Jag har tidigare även använt Git och GitHub men då mestadels från GUI versionen för Windows. Jag ser därför fram emot att lära mig Git ordentligt, det är både praktiskt för eget bruk men också en värdefull kunskap att ha med sig ut i arbetslivet. Composer, node och npm har jag däremot aldrig använt förut.

Att använda Anax Flat är något som jag inte gjort tidigare men det känns inte som en svårlärd struktur. Dessutom så har jag använt markdown-filer tidigare vilket som underlättade det hela ytterligare.

Jag skulle påstå att jag mycket riktigt har starka förutfattade meningar om både design och användbarhet för webben. Helst ska hemsidans design förmedla en stämning eller känsla som matchar dess syfte. Om inte annat så ska designen vara tydlig och göra det enkelt att navigera på sidan och ta till sig nödvändig information. Dessutom får viktiga element inte döljas, överlappas av annat eller på andra sätt vara otillgängliga för användaren. Ett exempel  på ett sådant misstag som jag har sett själv är en dropdown meny som bara syns när musen är över ett visst element och försvinner så fort användaren flyttar bort musen. Det innebär att den försvinner när användaren försöker välja ett av alternativen dropdown-menyn.

Videorna är en jättebra resurs, framförallt när det är lite otydligt eller artiklarna är lite för långa och känns snåriga. Jag har inte känt ett behov av att se på videorna för detta kursmomentet men är glad att de finns där om jag skulle behöva det.
