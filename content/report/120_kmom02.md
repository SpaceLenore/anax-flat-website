Kmom02
===============================

Jag tycker att LESS känns som ett bra sätt att skriva effektivare och smidigare stylesheet. Jag gillar verkligen användningen av variabler, funktioner för ljusare eller mörkare färger och nestade regler. När man nestar reglerna istället för att göra fler så blir de lättare att skriva och ändra utan att tappa bort sig i sitt stylesheet. Att vi har valt att göra allt i moduler är något jag anser vara väldigt positivt eftersom att ju mer vi delar upp det desto lättare blir det att gå tillbaka och ändra små detaljer. Dessutom blir det väldigt enkelt att byta ut olika stilar och till och med återanvända dem vid behov. Jag valde att göra moduler för varje unik region som jag ändrade stilen, detta var även extrauppgiften för detta kursmoment.

Kompileringen till CSS är ett nytt moment för mig och är lite ovant att göra. Det är ett annorlunda workflow att efter varje ändring kompilera LESS-koden och sedan byta till webbläsaren istället för att gå direkt från editorn till webbläsaren. En tydlig fördel med kompileringen är att den klagar om det skulle vara något fel i LESS-koden. Jag satte efter ett tag upp ett script som automatiskt körde make less-install varje gång jag sparade en fil i theme-mappen. Det gjorde hela processen snabbare och smidigare.

Jag har använt Makefiler någon gång för att installera program men faktiskt aldrig kollat igenom dom och lärt mig om hur de är uppbyggda. De verkar vara ganska bra för att förenkla en hel del repetitiva kommandon. Dessutom är det bra att det finns ett enkelt sätt att lösa det hela med olika kommandon i en och samma fil så att man inte behöver göra massa olika små bash-skript för att uppnå samma sak.

Jag har ännu inte haft behov av att se de videor som är kopplade till kursmomentet men är glad att de finns där vid behov. Jag har för avsikt att kolla igenom alla videor som går igenom LESS konstruktioner för att se till att lära mig de ordentligt.
